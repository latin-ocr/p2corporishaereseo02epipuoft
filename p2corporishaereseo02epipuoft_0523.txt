PANARtt Ltss. ll. TOM. ΙΙ. ΗΑΕΒ. wa. 501

contineat, quod tamen vana tua minimeque cohaerens ratio com-
probare nititur.

Verum hoc loco praetermisso ad alia eiusdem bominis deliria Cap. LX.
orationem conferam. Principes ait postremo illo tempore propriis
sedibus restitutum iri, ac Patrem suasmetipsius partes esse recupe-
raturum. Quis est ille tam aequus, ut unicuique parti terminos suos
velut decempeda metiatur? Quinam vero parebit ille, qui veritati
ac bono morem gerere initio noluerit? Si id necessitate bonum exor-
turum dixeris, ut iniustus ille suis rebus contentus sit, nec in boni
possessionem involet. Cur non facere illud initio potuit, priusquam
suae sibi partes essent ereptae? An vero simul esse duo illi pote-
runt, cum suam quisque partem obtineat? Age vero si omnino suae
omnipotenti partes attributae sint, adeo ut ceterae nibil ad ipsum
pertineant, omnipotens appellari desinet? desinet omnium esse deus,
desinet malo bonus esse subiectus, cum unusquisque sua se domina-
tione contineat. Cuius porro malus ille dominus erit, si neque mun-
dus amplius supersit, nec animalia, vel homines ulli, qui illius di-
tioni subiacent. Praeterea cum idem ille materia simul atque cor-
ruptio sit, nonne prae ceteris corrumpi ipse debuit? Nam si ex
illo tempore malum et si corruptio foret, ceteraque corrumperet,
seipsum minime corrumpit, non est quod corruptioni obnoxium illud
esse suspicemur, cum ita corrumpat cetera, ipsum immortale sit,
nec extingui possit. Ex quo et illud sequitur, cum solida perpetua-
que substantia constet, ac praeter sese consumat omnia, nihil ab
illo relictum iri, sed cum ceterorum consumptio sit, illis ipsis in-
teritum allaturum. Quamobrem sic illius substantia permanebit,
nibil ut eorum quae sunt residere patiatur, sed sola perseverans
universa profligabit. Nam si suam in sese malitiam exerceat, se-
que ipsa corrumpat, non potest constans eius esse stabilisque sub-
stantia. Ac nedum l'uturis postea temporibus, sed ne praeteritis
quidem facere potuit, quin se suapte ipsius pernicie exitioque con-
liceret. Eiusmodi sunt ineptissimi hominis nugae ac fabulae. Qui—
bus animadversis vos prudentes, sauctae dei ecelesiae ac dominicae
fidei alumni, qualis impostor ille sit cum iudicio vestro perpendite,
eiusque somnia deridete. Sed ad argumenta quaedam occasionesque
perperam ex scripturis sacris ob nonnullam similitudinem expressas
confugit, quae cum aliud sibi velint, male ab eo contrarium in sen-
sum trahuntur. Ergo haec ipsa furtim ab eo sacris e literis inter-
versa, et ad ipsius sententiam accommodata iisdem verbis iu medium

9. Fortasse δή ἐν ἑαυτῇ-

