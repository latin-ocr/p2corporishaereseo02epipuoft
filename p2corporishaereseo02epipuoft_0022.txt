xvi PRAEFATro.

vitia, quorum leviora tacite correxisse satis habui, non ubique
esse a me diserte distincta cum recte de uno et altero loco
moneri intellexissem, eiusmodi peccata una cum eis quae ty-
pographi et pagellarum correctores admiserunt, quae admodum
rara pro operis amplitudine inveniri spopondi, etiam in Adden-
dorum aut Corrigendorum syllogen conicienda esse statui, inde
vero a pag. 605. ed. Petav. usque ad operis finem quae utraque
editio sibi propria et peculiaria habeat vitia omni quanta ma—
xima potui diligentia in annotatione indicavi.

Reliquum est ut aequo virorum doctorum iudicio operam
his libris a me praestitam commendem atque rogem ne in opere
tam gravi tamque difficili meo labore atque sollertia magis quid
non quam quid praestiterim malint perpendere.

Viris Clarissimis et Eruditissimis (¹. Goettlingo lenensi et
F. A. Ecksteinio Halensi. atque R. Fickerto Vratislaviensi, quo-
rum beneficio debeo ut codicum scriptorum lenensis et Vratis-
laviensis amplissima mihi copia fieret, I. Geelio Leidensi‚ cu-
ius humanitate factum est ut Ios. Scaligeri emendationes, exem-
pli editionis Opp. Epiphanii Basileensis. quod in bibliotheca
Academiae Leidensis (v. Catal. pag. 39. Theolog. 378.) asserva-
tm, marginibus adscriptae, excerperentur excerptaeque ad me
transmitterentur, Ios. Valentinellio, bibliothecae Marcianae apud
Venetos praefectm viro morum suavitate commendatissimo mi-
hique amicissimo. qui scripturas codicis Marciani in usum meum
sollerter exscribendas curavit, his omnibus gratum meum, ut
par est, hac commemoratione animum publice testor, utque
semper mihi faveant etiam atque etiam rogO.

Scripsi Halae Saxonum
mense Octobri anni MDCCCLIX.

Franciscus Oehler.

