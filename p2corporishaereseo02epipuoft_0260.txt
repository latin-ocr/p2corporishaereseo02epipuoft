pag. 530.

238 SANCTI EPIPHANH

υἵὸν τοῦ θεοῦ κτίσμα ἐδογμάτισε, καὶ άπό τῆς περὶ τοῦ υἱοῦ τόλμης
γνῴης ὅτι καὶ vd πνεῦμα τό ἅγιον κτιστὸν εἰςηγήσατο. Ἀπ’ ἀρχῆς
οὗν άναλέξωμεν τὸν ψαλμὸν, ἕως αὐτῆς τῆς λέξεως, οἷς αὐτὸς Ὠρι-
νένης ἔφη·

ΤΩΝ ΩΡΙΓΕΝΟΥΣ ΕΙΣ TON A' ΨΑΛΜΟΝ.

Κεκλεῖσθαι καὶ ἐσφραγίσθαι τάς θείας γραφάς οἵ θεῖοί φασι λό-
γοι, τῇ κλειδὶ τοῦ Δαβὶδ, τάχα δὲ καὶ σφραγῖδι, περὶ ἧς εἴρηται vd
ἐντύπωμα σφραγῖδος άγίασμα κυρίῳ, τουτέστι τῇ δυνάμει τοῦ δεδω-
κότος αὐτάς θεοῦ, τῇ ὑπὸ τῆς σφραγῖδος δηλουμένη. Περὶ μὲν οὖν
τοῦ κεκλεῖσθαι καὶ ἐσφραγίσθαι ὁ Ἰωάννης ἀναδιδάσκει έν τῇ Ἀποκα-
λύψει λέγων, Καὶ τῷ άγγέλῳ τῆς ἐν Φιλαδελφεία ἐκκλησίας γράψον,
Τάδε λέγει ὁ ἅγιος 6 ἀληθινὸς, ὁ ἔχων τήν κλεῖν τοῦ Δαβὶδ, o‘ οἶνοί-
γων, καὶ οὐδεὶς κλείσει, καὶ κλείων, καὶ οὐδεὶς ἀνοίξει· οἶδά σου τά
ἔργα· ἰδοῦ, δέδωκα θύραν ἐνώπιόν σου ἀνεῳγμένην, ἣν οὐδεὶς δύ-
ναται κλεῖσαι αὐτήν. Καὶ μετ’ ὀλίγα, Καὶ εἶδον ἐπὶ τὴν δεξιάν τοῦ
καθημένου ἐπὶ l τόν θρόνον βίβλων γεγραμμένον ἔσωθεν, καὶ ὄπισθεν
κατεσφραγισμένον σφραγῖσιν ἑπτά· καὶ εἶδον ἄγγελον ἰσχυρὸν κηρύσ-
σοντα φωνῇ μεγάλῃ, Τίς ἄξιος ἀνοῖξαι τό βίβλιον, καὶ λῦσαι τοῖς
σφραγῖδας αὐτοῦ, καὶ οὐδεὶς ἠδύνατο ἐν τῷ οὐρανῷ, οὔτε ἐπὶ τῆς
γῆς, οὔτε ὑποκάτω τῆς γῆς άνοῖξαι τό βιβλίον, οὔτε βλέπειν αὐτό·
καὶ ἔκλαιον, ὅτι οὐδεὶς ἄξιος εὑρέθη ἀνοῖξαι τό βίβλιον, οὔτε βλέπειν
αὐτό· καὶ εἷς ἐκ τῶν πρεσβυτέρων λέγει μοι, Μὴ κλαῖε, ἰδού, ἐνί-
κησεν ὅ λέων ό ἐκ τῆς φυλῆς Ἰούδα, ’ἡ ῥ’ίζα Δαβὶδ, ἀνοῖξαι τό βι-
βλίον, καὶ τοὶς ἑπτά σφραγῖδας αὐτοῦ. Περὶ δὲ τοῦ ἐσφραγίσθαι μό-
νον ἆ Ἡσαΐας οὕτως· Καὶ ἔσται ὑμῖν τά ῥήματα ταῦτα πάντα, ὥς οἱ
λόγοι τοῦ βιβλίου τούτου τοῦ ἐσφραγισμένου, ὂ ἐάν δῶσιν αὐτὸ άν-
θραίπῳ ἐπισταμένῳ γράμματα, λέγοντες, Ἀνάγνωθι ταῦτα, καὶ ἐρεῖ,
Οὐ δύναμαι ἀναγνῶναι, ἐσφράγισται γάρ· καὶ δοθήσεται τὸ βιβλίον
τοῦτο εἰς χεῖρας ἀνθρώπου μή ἐπισταμένου γράμματα, καὶ ἐρεῖ, Οὐκ
ἐπίσταμαι γράμματα. Ταῦτα γάρ οὐ μόνον περὶ τῆς Ἀποκαλύψεως
Ἰωάννου καὶ τοῦ Ἡσαΐου νομιστέον λέγεσθαι, ἄλλα καὶ περὶ πάσης
θείας γραφῆςῂ ὁμολογουμένως καὶ παρὰ τοῖς μετρίως ἐπαΐειν λόγων
θείων δυναμένοις, 2πεπληρωμένης αἰνιγμάτων καὶ παραβολῶν, σκο-
τεινῶν τε λόγων, καὶ ἄλλων ποικίλων εἰδῶν ἀσαφείας, δυςλήπτων τῇ
άνθρωπίνῃ φύσει. ’Όπερ διδάξαι βουλόμενος καὶ ὁ σωτήρ φησιν, ὥς
τῆς κλειδὸς οὔσης παρά τοῖς Γραμματεῦσι καὶ Φαρισαίοις, οὐκ ἄγω-
νιζομένοις τὴν ὁδὸν εὑρεῖν τοῦ ἀνοῖξαι, τὸ, Οὐαὶ ὑμῖν τοῖς νομικοῖς,
ὅτι ᾔρατε τὴν κλεῖδα τῆς γνώσεως αὐτοὶ οὐκ εἰςήλθετε, καὶ τούς εἶς-
ερχομένους οὐκ άφίετε εἰςελθεῖν.

CAP. VI. —- 1. Repono τοῦ θρόνου.

